---
title: 侠客行
date: 2023-08-10 23:40:14
permalink: /pages/e55866/
categories:
  - 古往今来
tags:
  - 
author: 
  name: AustinDeng
  link: https://github.com/AustinDeng
---
# 侠客行⑴

[唐] 李白

赵客缦胡缨⑵，吴钩霜雪明⑶。

银鞍照白马，飒沓如流星⑷。

十步杀一人，千里不留行⑸。

事了拂衣去，深藏身与名。

闲过信陵饮⑹，脱剑膝前横。

将炙啖朱亥，持觞劝侯嬴⑺。

三杯吐然诺，五岳倒为轻⑻。

眼花耳热后，意气素霓生⑼。

救赵挥金槌，邯郸先震惊⑽。

千秋二壮士，烜赫大梁城⑾。

纵死侠骨香，不惭世上英。

谁能书阁下，白首太玄经⑿。
